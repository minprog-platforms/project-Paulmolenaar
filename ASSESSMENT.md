### Assessment project Thuiswerkmeubilair.nl 
Paul Molenaar - 11330287

In dit document zal ik stapsgewijs de becijferingscriteria zoals uiteengezet in de syllabus nalopen. Daarna zal ik bepaalde punten uitlichten waarvan ik denk dat deze een significante bijdrage hebben geleverd aan het eindresultaat. 

#### Becijferingscriteria
* Code: Ik heb gekozen om de benamingen, in tegenstelling tot vorige opdrachten, in het Nederlands te doen en voornamelijk gebruik te maken van de 'camelcase' benamingen. Ik heb getracht continue object-based te redeneren, en derhalve zoveel mogelijk in objecten te verwikkelen. Vanuit de objecten en de initiële sketches ben ik gaan beredeneren welke forms benodigd zijn. A.d.h.v. de forms wordt via de views.py de gegevens onttrokken en ingevoerd aan de objecten. Naar mijn mening heb ik door het gebruik maken van een goede organisatie van mijn code bepaalde functionaliteiten sneller kunnen opzetten. Denk hierbij bijvoorbeeld aan de assortimentspagina, die alle producten met voorraad > 0 weergeeft binnen één functionaliteit. 
* Interactieontwerp: Middels een duidelijke opbouw van het aankomen op de landingspagina tot het afwikkelen van een bestelling heb ik getracht de website goed bruikbaar te maken voor anderen. Daarnaast heb ik gewaarborgd dat de opgegeven informatie die de gebruiker geeft per user wordt opgeslagen, wat resulteert in dat de informatie niet opnieuw ingevoerd hoeft te worden wanneer de gebruiker een pagina terug gaat. Daarnaast draagt het gebruik van de navigation bar bij aan een overzichtelijke bruikbaarheid van de app.
* Repository en documentatie: Wat betreft de structuur van Github heb ik de richtlijnen aangehouden zoals uiteengezet in de Commerce opdracht. Daarnaast heb ik getracht alle benodigde bestanden bij te voegen. 

#### Significante bijdrages
Wat mij betreft heb ik op de volgende punten significante bijdrages gerealiseerd t.a.v. het project:
* Het API systeem t.a.v. de transportkosten berekening. Het was een hoop uitzoekwerk om te achterhalen hoe het precies werkt met een dergelijke API. Nu het gelukt is, ben ik daar eigenlijk best trots op :)
* Het uitwerken van de plattegrond van de beschikbare ruimte, die vanzelf 'vol loopt' op het moment dat er producten in de winkelwagen worden gezet. Hiermee moet dus de beschikbare ruimte verminderd worden op het moment dat een product 'gekocht' wordt. 
* De styling. Deze opdracht heb ik echt mijn best gedaan om de styling uit te werken. Zoals ik in de acknowledges (zie README) uiteengezet had heeft het YouTube kanaal 'ROOTs Technology' mij enorm verder geholpen. Niet alleen vanwege de inhoud van zijn/hun video's, maar met name door het toepassen van de element inspecteren knop, waarmee je 'on the spot' aanpassingen kunt doen aan de styling van je website. Je zou zeggen dat dit in de basis niet veel hoeft af te wijken van dat je het louter vanuit Django doet, maar toch stimuleerde dit mij om toch wat meer de puntjes op de i te zetten. Denk hierbij bijvoorbeeld aan de twee knoppen 'Kamer inrichten' en 'Assortiment', waarbij de achtergrond van de knop een afbeelding van een meubel betreft, de gehele afbeelding als knop fungureert en de knop shadow krijgt als je eroverheen gaat met je muis :)
* Het adequaat werken vanuit de models, waardoor de website makkelijk bruikbaar blijft (beetje overall-bijdrage).
* Het overzichtelijk houden van het gehele proces door steeds de pagina op te delen in 2 of 3 blokken, waarbij in één opslag al je keuzes volgbaar zijn.

#### Grootste beslissingen
Zoals je wellicht kunt zien als je de eerste sketches erbij haalt, is mijn project idee ietwat gewijzigd.
In beginsel wilde ik een soort marktplaats van thuiswerkmeubels maken, waarbij mensen zowel meubels konden huren als verhuren. 
Later kwam ik tot de conclusie dat als ik dit idee helemaal zou uitwerken dit een hoop tijd kost, en waarschijnlijk niet resulteerde in een significant anders project dan de vorige opdracht Auctions.
Daarom heb ik er voor gekozen om alleen het verhurende aspect van het initiële idee over te nemen. Echter liep ik toen het gevaar dat het te simplistisch zou worden. 

Toen heb ik er voor gekozen dat de website een soort dienst moest leveren die jou geschikte (en beschikbare) meubels genereert a.d.h.v. jouw beschikbare ruimte. 
Dit lag nog niet klaar: hoe moest ik in godsnaam een plattegrond laten bijwerken en überhaupt laten opvullen? Na wat denkwerk (hier heb ik aardig wat tijd aan besteed) kwam ik uit op de reeds gerealiseerde oplossing waarbij een 'vierkant' volloopt waarbij het percentage vermeld is.
Later kwam ik nog op het idee om een verzendkost aspect erbij te betrekken. Dit heeft het project naar mijn idee opgewaardeerd in moeilijkheidsniveau, gezien ik dit bij vorige opdrachten nog niet eerder gedaan had.

### Conclusie
Ik denk dat het tof is dat het uiteindelijk allemaal gelukt is. Ik weet dat er functionaliteiten zijn die nog toegevoegd hadden kunnen worden, maar met inachtneming van de tijd denk ik dat ik een mooi project heb neergezet. 
